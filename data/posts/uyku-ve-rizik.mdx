---
date: "2023-04-15"
title: "Uyku ve Rızık"
subtitle: "Gerçekten başarının şifresi erken uyanmak olabilir mi?"
---

Kimi zaman motivasyon konuşmalarında kimi zaman zengin insanların söyleşilerinde
denk geldiğimiz **“sabah 4 gibi uyanıyorum”** cümlesiyle çoğu zaman dalga geçip tiye alıyoruz.
Peki ya gerçekten başarının ve maddi zenginliğin şifresi bu olabilir mi?

Ben müslüman olduğum için konuya bu perspektiften bakacağım.

İslamda gece uykusu dışında üç çeşit uyku var. Ben bunlardan gaylule uykusuna dikkat çekeceğim.

**Gaylule**: Ortalığın aydınlanmaya başladığı vakitten, güneşin tamamen doğup kerahet vaktinin
çıkıncaya kadarki geçen süre.

İnsanın en dinç ve en üretken zamanı bu saatlerde oluyor. Daha önce
(zorunda olmadan, isteyerek) güne erken başlamış herkes bunu iyi bilecektir.
Bu üretken saati kaçırdıktan sonraki dilimlerde uyanan insanın (tabiri caizse)
şirazesi kayıyor ve güne yorgun başlıyor (kendimden biliyorum).
Yani hem rızık kaçıyor hem fiziksel çöküş oluyor. Rızık nasıl kaçıyor?

<Quote caption="Beyhakî, el-âdâb, 1/276; Şarani, Levakıh-u'l-Envar, s. 295">
    Sabah namazından sonra uyumak rızka manidir.
</Quote>

hadisinden anlayabiliyoruz.

Ve bu sadece inanlar için değil, insanlığa bir mesaj.

<Quote caption="Necm, 53/39">
    İnsana ancak çalıştığının karşılığı vardır.
</Quote>

Dikkat ederseniz Allah(c.c) bu ayetinde sadece inananlara değil insanlara sesleniyor.
Yani bu kurala sadece müslümanlar değil her kim uyarsa rızıklanacağını anlıyoruz.
İnananlar için sabah namazından sonra uyumamak (inanmayanlar için o vakitlerde ayakta olmak)
ve rızkını araması öğütleniyor. Her sabah dağıtılan rızıktan mahrum
olmamak adına buna çok dikkat etmek gerekiyor.

❤️

- [https://sorularlaislamiyet.com/sabah-namazindan-sonra-ve-ikindi-vakti-ile-aksam-ezani-arasi-uyumak-feylule-gaylule-ve-kaylule](https://sorularlaislamiyet.com/sabah-namazindan-sonra-ve-ikindi-vakti-ile-aksam-ezani-arasi-uyumak-feylule-gaylule-ve-kaylule)
- [https://sorularlaislamiyet.com/insan-icin-ancak-calistiginin-karsiligi-vardir-ayetini-aciklar-misiniz-her-turlu-calismalarda](https://sorularlaislamiyet.com/insan-icin-ancak-calistiginin-karsiligi-vardir-ayetini-aciklar-misiniz-her-turlu-calismalarda)
